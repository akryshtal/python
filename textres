Головне дослідницьке питання:
Які основні зміни та тенденції відбулися в діяльності спільноти медіаторів та фасилітаторів діалогу в Україні на низовому рівні після 24 лютого 2022 року?
Підпитання:
·         Якою була діяльність досліджуваних суб'єктів до 24 лютого 2022 року?
·         Як російський військовий наступ 24 лютого вплинув на існуючу та заплановану діяльність суб'єктів медіації та фасилітації?
·         Які нові види діяльності та суб'єкти медіації та фасилітації з'явилися
·         Які ключові зміни відбулися в поточній миротворчій діяльності спільноти медіаторів та фасилітаторів в Україні після початку російського військового наступу?

Текст дослідження:
Динаміка розвитку спільнот, що працюють в сфері медіації та фасилітації діалогу, до лютого 2022
 
From the mid-1990s until now, the activity of the mediation community was focused on the institutionalization of mediation in Ukraine, including public awareness campaigns about mediation in mass media; professional training and certification programs for mediators; mediation awareness-raising events for wider public; the design and practical implementation of peer-mediation programs in schools as well as mediation schemes in criminal matters (restorative justice), commercial, family, employment, tax and administrative disputes; strategic alliance-building with stakeholders in mediation; the incorporation of mediation into the University curriculum; the standardization and quality control of mediation training and mediation practice within the community. Mediators were particularly successful in the development of training programs in basic mediation skills, family mediation, mediation competence for managers, interest-based negotiations, etc. At the time of writing, there were three nation-wide associations of mediators and around two dozen of training centers and mediation providers in Kyiv, Lviv, Odesa, Kharkiv, Vinnytsa, Mykolaiv, Poltava and other oblasts. Finally, few civil society groups or even established professions can be proud of having passed a statute that legitimizes and regulates their activity. In 2021 Ukrainian mediators managed to get the Law on Mediation finally adopted by the Ukrainian Parliament. Ukrainian mediators have a strong tradition of mobilization and self-regulation of their profession. National Association of Mediators of Ukraine has developed and implemented the Code of Ethics of Mediators and the Requirements for Training Programs in Basic Mediation Skills that were jointly drafted and supported by many mediation organizations and mediators in Ukraine and serve as a foundation for professional identity
Overall, as estimated by one of the studies – there were more than 3,000 Ukrainians who took various professional training courses from 24 to 220 hours in length and obtained certificates from mediation training centers since early 90-ies to the beginning of the Russo-Ukrainian war in 2014.[1] From 2014 to 2022, we estimate more than 10 000 people professionally trained in mediation skills in Ukraine and were ready to practice mediation in accordance with the legislation.
In contrast to mediators, who began constructing their history as a professional community since the late 1990s, dialogue facilitators in Ukraine were actually “born” in response to the challenges of Russo-Ukrainian war, albeit some professionals claim that they have been practicing dialogue facilitation in Ukraine since the early 1990s. By 2018, the professional community facilitators was able to document their understanding of dialogue in Standards of Dialogue: Definition and Main Principles[2] and became a powerful enabler of the dialogue processes in Ukraine. The study of dialogues by the Mediation and Dialogue Research Center at Kyiv-Mohyla Academy has identified 66 organisations in Ukraine that have conducted 157 facilitated dialogues between 2014 and 2018, with ten organisations responsible for 2/3 of all dialogues in Ukraine.[3] 90% of these dialogues were among Ukrainians living at the governmentally-controlled areas of Ukraine. Only minority of dialogues were across line of contact, and the later created a lot of security risks and were mostly conducted under the radars.
Policy environment for peacebuilding during the first stage of war (2014-2021) was extremely challenging. On the one hand, given that Ukraine was fighting for its independence and territorial integrity in the hybrid war of aggression, there was a strong imperative to counteract against Kremlin narrative of “internal conflicts in Ukraine and internal civil war”. On the other hand, without dealing with internal tensions and strengthening social fabric of society, it was impossible to achieve social cohesion and resilience inside the country needed to withstand Russian aggression. Therefore, the terms “peace” and “peacebuilding” in Ukraine included conflicting interpretations ranging from “peace as a military victory” to “peace as a treason”.[4] Within this dilemma, Ukrainian civil society was struggling to find the proper terminology that would navigate around these political sensitivities.
In April-December 2021 Ukrainian mediators and dialogue facilitators initiated a civil society inclusive dialogue process to draft the first declaratory statement and conceptual framework of peacebuilding for Ukraine. The Framework highlighted the red line for Ukrainian peacebuilders – the aim to restore Ukrainian independence and territorial integrity and defined peacebuilding effectively through the reference to social cohesion and resilience.[5] The Framework became the foundation for the mandate of the governmental agency – Ukrainian National Center for Peacebuilding.[6] Yet, the full-scale invasion of Russia in February 2022 terminated all the above peacebuilding efforts.
Огляд трендів
 
Російський військовий наступ на Україну 24 лютого 2022 року в той чи інший спосіб вплинув на діяльність усіх сфер громадянського суспільства і, в тому числі, на сферу розбудови миру. Абсолютно усі респонденти дослідження відзначили, що діяльність їхніх організацій, а також їх партнерів та донорів, зазнала суттєвих змін, призвівши до або часткового призупенення окремих активностей, або ж до їх скасування чи навіть повного переформатування попередньої роботи. Широкомасштабна криза та раптове виникнення потреб, що вимагають негайного реагування, призвели до заснування низки нових ініціатив, які часто були невластивими для попереднього етапу діяльності організації. Зміна форматів діяльності зачепила також і комерційні ораганізації, яким довелося пристосовуватися до нових реалій та змінювати способи пошуку та взаємодії із клієнтами.
Окрім впливів на саму діяльність, війна стала серйозним викликом для стійкості спільнот фасилітаторів діалогів та медіаторів. Різка зміна пріоритетів спричинила зменшення фінансування окремих напрямків роботи чи різко ускладнила можливості фінансової підтримки наявних або запланованих проектів. Організації, які не встигли диверсифікувати свої джерела фінансування опинилися в складній ситуації. Особливим ударом для життєздатності багатьох акторів із сфери стало переміщення частини співробітників та представників ширшої мережі за кордон або ж у інші регіони України. Воєнний стан та мобілізація також призвели до зменшення активного персоналу деяких організацій, що суттєво знизило їхню спроможність та здатність ефективно здійснювати свою діяльність.
Специфіка роботи сфери розбудови миру в Україні із 2014 по лютий 2022 року полягала у фокусі діяльності на громадах східних регіонах країни, які після російського наступу опинилися в окупації, що унеможливило подальшу роботу або ж призвело до знищення результатів попередньої багаторічної роботи.
В той же час, респонденти дослідження відзначали спроможність багатьох організацій оперативно пристосуватися до нової реальності, перенести необхідно роботу в онлайн формат та знайти зусилля і ресурси для швидкого реагування на нові виклики, що постали в українському суспільстві після початку великої війни та потрапляють у сферу відповідальності спільнот медіації та фасилітації діалогу. Особливо доречними у цьому випадку були гнучкість донорів, а також безпрецедентна волонтерська підтримка з боку суспільства. Окрім власне роботи із конфліктами та напругами у громадах чи окремих спільнотах, гуманітарна відповідь стала невід’ємною частиною діяльності як окремих активістів, так і цілих організацій.
За відповідями респондентів, в середньому організації втратили від 0 до 58% свого складу через виїзд співробітників за кордон. Середній показник становить 19%
Аналіз отриманих результатів інтерв’ю із ключовими акторами, а також кабінетне дослідження змін у сфері, дозволили дослідницькій групі страктувати згадані зміни та виділити 7 головних трендів у спільнотах фасилітаторів діалогу та медіаторів України. Ці тренди висвітлюють головні особливості змін та викликів із якими стикнулася сфера після початку повномасштабної війни, із акцентом на окремі сфери діяльності, комунікації та взаємодії як і з іншими спільнотами, так і з середовище донорів, міжнародних організацій та українським суспільством загалом. Послідовність зазначених трендів не є рейтинговою і не визначає ступінь їхньої важливості чи актуальності.
1. Зміна пріоритетів комерційно орієнтованих організацій.
Зміна пріоритетів комерційно орієнтованих організацій стала наслідком війни та серйозних економічних змін, які сталися в Україні. Багато комерційно-орієнтованих організацій були змушені змінити свою бізнес-модель та спрямувати зусилля на соціальну функцію та переглянути свій пріоритети. Респонденти відзначали труднощі у пошуку нових клієнтів. У сфері медіації, зменшення запиту на бізнес-медіацію та призупинення наявних кейсів змусило організації переглянути свою стратегію та пропонувати послуги потенційним клієнтам, а не чекати доки вони самі звернуться до фахівця.
У той же час, війна привела до нових видів кейсів в сфері сімейної медіації. Наприклад, багато пар не можуть перебувати разом через те, що чоловіки виїхали за кордон, а жінки не можуть або не бажають повертатися в Україну. Такі випадки медіації стали більш популярними та частішими, а також вони часто проводяться в онлайн-форматі.
Окрім того, багато комерційних організацій стали виконувати соціальну функцію, яка раніше не була їм властивою. Російське вторгнення та загальне піднесення волонтерського руху та активізму в країні стали причиною зростання потреб у допомозі та підтримці населення, тому бізнес-організації були змушені змінити свою стратегію та працювати з урахуванням соціальних питань та потреб громадян.
Після війни дуже змінилися пріоритети. З’явилася соціальна функція.
Серед нових послуг, які медіатори пропонують населенню, є як професійні, наприклад правова допомога та консультація для ВПО, так і гуманітарні, які не пов’язані з попередньою фаховою роботою.
Відповідаючи на зміни на ринку, розширилося і коло професійних послуг, що пропонують медіатори. Тепер організації, які раніше зосереджувались лише на медіації, освітніх та професійних програмах, пов’язаних з медіацією, стали займатися новими видами діяльності:
"У нас з'явився консалтинг, коучинг, переговори… тому що медіація зараз не продається."
"Супервізійна підтримка встановилася як окремий оплачуваний комерційний продукт."
Також організації, які раніше діяли як комерційні структури, вперше спробували отримати грантове фінансування чи донорську підтримку на свою діяльність. Це мотивується не тільки виникненням нових видів діяльності, а й намаганням зберегти життєздатність бізнесу.
"Я намагалася займатися фандрайзингом […]. Наразі завдання – втримати бізнес. Підтримати персонал і зберегти йому робочі місця."
Велика частина комерційних організацій повністю або частково перейшла до неприбуткового сектору, займаючись питаннями розбудови миру та змінивши свою фінансову модель. Однак деякі "нові" члени некомерційних спільнот фасилітаторів діалогу та медіаторів все ще займаються комерційними послугами, зокрема у сфері тренінгів та навчання.
Подібні тенденції відбилися на конкуренції у сфері фасилітаторів та медіаторів України, яка, як відзначили респонденти, дещо загострилася. В першу чергу, це викликано зростанням кількості нових акторів, які перейшли з суміжних сфер, та боротьби за донорські кошти та утримання професійної ніші. Також, учасники опитування мають питання щодо експертності деяких нових учасників та розподілу ініціатив та проектів.
Конкуренція загострилася бо проектів стало мало. З'явилися люди в фасилітації, які не були в спільноті, правозахисники, які виявилися фасилітаторами. Питання в їх експертності. Ніхто не ділиться ініціативами і проектами.
Водночас, можна спостерігати ознаки зближення сфер діалогу та медіаторів, які діяли «самі по собі», але тепер співпрацюють. Наприклад, у травні 2022 року було опубліковано публічну заяву "7 Пунктів Про Війну і Діалог від Українських Медіаторів і Фасилітаторів Діалогу[7]", у якій були представники обох спільнот.
2. Зміна діяльності та залученість до гуманітарної відповіді.
Війна в Україні змінила роботу організацій, які працюють у сферах діалогу та медіації. До початку війни ці дві галузі були досить чітко розмежовані, У сфері медіації були організації із окремими комерційними проектами для бізнесу та сімейної медіації, а також з освітніми та професійними послугами для цих сфер. Окремі організації також працювали над формуванням етичного кодексу та практичних механізмів на основі Закону про Медіацію[8].
У сфері діалогу також була безпосередня практика, тобто діалогові процеси, освітні проекти та адвокація. Популярні теми роботи включали перехідне правосуддя, інтеграцію діалогових підходів в систему освіти та громад, а також співпрацю з органами місцевого самоврядування. Діалогові проекти відбувалися по всій Україні, але спостерігалося зосередження на сході країни.
Зміна діяльності стосувалася всіх респондентів, які представляли спільноти медіаторів та фасилітаторів діалогу в Україні. У першому тренді ми розглянули економічні та іншими фактори, які суттєво вплинули на можливість реалізації наявних чи запланованих проектів. Іншою вагомою сферою була залученість представників сфери до гуманітарної відповіді.
Гуманітарну відповідь представників спільнот фасилітаторів діалогу та медіаторів можна умовно розділити на три види: гуманітарна допомога, професійна гуманітарна відповідь та індивідуальні ініціативи окремих представників спільнот.
У перші місяці війни, більшість респондентів дослідження надавали гуманітарну допомогу, зокрема матеріальну підтримку ВПО та підтримку війська, а також займалися індивідуальними донатами. Однак це не стало основним видом діяльності для жодної із опитаних організацій. Деякі організації та індивідуальні експерти продовжують регулярно фінансово підтримувати збройні сили України або громади, з якими вони раніше співпрацювали чи мають особисті зв'язки.
Формально ми не переходили на гуманітарні проекти, але наші колеги робили подібні індивідуальні ініціативи.
Професійні гуманітарні експерти намагалися та продовжують намагатися ефективно використовувати свої знання та навички на подолання наслідків війни, зокрема підтримки вражених громад та внутрішньо переміщених осіб. У своїй діяльності вони зосереджувалися на запобіганні та врегулюванні криз та конфліктів, що пов’язані з переміщенням населення. Для цього були створені мобільні бригади спеціалістів, які допомагали вирішувати питання, пов’язані з побутом та відновленням документів, а також надавали консультації щодо військових аспектів.
У місцях компактного проживання переселенців із України в країнах ЄС також діють ініціативи, які мають на меті зменшення напруги між самими переселенцями та між ними та приймаючими громадами. Тут переміщені експерти використовують свої знання та навички для підтримки людей у складних життєвих ситуаціях.
Окрім надання правової допомоги, спеціалісти сфери медіації активно залучаються до індивідуальної роботи із родинами переселенців, надаючи послуги кризової сімейної медіації. У фокусі уваги спільноти розбудови миру опинилися і питання інтеграції та психосоціальної підтримки ВПО, зокрема на рівні роботи із шкільною молоддю та дітьми. Окремі групи підтримки для тих, хто її потребує були створені у різних регіонах України.
Ми займаємося правовою допомогою жителям окупованих та деокупованих територій. Також ми увійшли в раду волонтерів Харківської області.
Подібна підтримка працює не лише на рівні безпосередніх бенефіціарів. Після перших місяців війни з’явилася можливість і запит від органів місцевого самоврядування на роботу із темою конфліктів, пов’язаних із викликами війни та переміщенням населення. Головними темами у таких процесах є інтеграція, соціальна напруга та мови.
Ми не тільки діалогами займаємося, а й освітою. Ми провели навчання для великої кількості держслужбовців та ОМС. Це навчання було гарною точкою входу в громаду. Так ми дізналися про конфлікти на основі мови і ідентичності. І ми одразу із ними працюємо.
Окреме місце займають індивідуальні ініціативи, якими займаються окремі експерти, здебільшого виходячи із запитів з середовища особистих контактів, чи нових обставин, в яких вони опинилися, наприклад перемістившись на нове місце проживання.
Я індивідуально допомагаю місцевим організаціям переселенців із Авдіївки та Дружківки з написанням та проведенням програм по відновленню.
Поза організаційними проектами, я самостійно працювала в Українському домі у Варшаві. Займалася фасилітацією клубу українських жінок, проводила офлайн майстерні для спільноти жінок у Варшаві. 
3. Зміна географічного фокусу.
Зміна географічного фокусу є радше очікуваним трендом. Значна кількість представників організацій, що входять до сфери фасилітаторів та медіаторів, переїхали у інші міста всередині України (здебільшого у західні регіони) або ж взагалі покинули Україну, що часто мало негативний вплив на спроможність організації, але й створило нові можливості для роботи. Зміни викликані відтоком населення із громад на сході та півдні України зробити продовження попередньої роботи у цих регіонах неможливим.
Змінився фокус уваги. У нас зупинилася велика кількість інтервенцій на ТОТ [Тимчасово окупованих територіях – А.К.]. Багато кейсів у Маріуполі та Северодонецьку зупинилися. Відновне правосуддя припинили - проект наразі не на часі. Інші проекти ми призупинили, переформатували, і продовжуємо працювати.
Ми не можемо більше працювати там, де працювали і більше переорієнтовуємося на запити від окремих громад.
Нові та потенційні напруги на заході України, а також фізична присутність експертів у цих регіонах створили нове велике поле для роботи, яке успішно опановується із перших днів великої війни.
Я евакуювалася в Чернівці і з'явилася діяльність на місці.
Основна робота із переміщеними людьми та із приймаючими громадами сфокусувалася на заході України – регіоні, який раніше не був в прицільному фокусі уваги фасилітаторів діалогу та медіаторів. Робота ж на сході майже припинилася. Один із респондентів дослідження висловлював жаль з приводу того, що повномасштабна війна не лише унеможливила подальшу роботу в деяких громадах сходу та півдня, а цілком зруйнувала всі результати багаторічної праці.
Сильно змінилася географія. Раніше працювала переважно на сході. Трохи почала знайомитися з релігійними спільнотами на заході. Зараз більше роботи на заході. Тернопіль, Хмельницький.
Деякі експерти відзначають, що в процесі зміни географічного фокусу із сходу на захід, який йде за потребами бенефіціарів та можливостями експертів, з уваги випадає центр України та деокуповані території півночі, яким властивий високий запит на послуги спеціалістів сфери розбудови миру.
Донорська допомога сконцентрувалася на заході, на сході не фінансуються проекти, центр лишився поза увагою.
Разом із зміною географічного фокусу всередині країни, дослідження виявило тенденцію до перенесення та мультиплікації роботи спільнот за кордоном. Фахівці, які виїхали у інші країни через війну, знаходять собі застосування у роботі із переміщеними українцями та приймаючими громадами.
Деякі наші колеги за кордоном допомагають біженцям, підтримуючі зустрічі та конфлікти між місцевими і біженцями.
Така робота є важливою як і для самих спеціалістів, так і для громад, що приймають українців. які Можливість швидко знайти професійну діяльність допомагає експертам адаптуватися до нової реальності, а вирішення конфліктів між самими українцями та робота із напругами у приймаючих громадах є важливою для репутації українців у ЄС та для подальшої підтримки.
За кордоном багато роботи теж – конфлікти із ВПО. Переговори треба вести не лише із тими, хто надав житло українцям, а й з тими, хто там живе, бо наша підтримка за кордоном зменшиться.
Окремим аспектом закордонного географічного фокусу є турбота спільноти про своїх учасників. Багато фахівців, які опинилися за кордоном, потребують психологічної підтримки та допомоги у пошуку праці, адаптації, вивчення мови. Для задоволення цих потреб, були створені онлайн-спільноти підтримки для тих, хто працює у сфері медіації, діалогу, а також конфліктами загалом.
Наша непроектна діяльність поширилася на країни, куди виїхали члени нашої асоціації. Ми там намагаємося підтримати наших колег, підтримуємо врегулювання конфліктів, в які можуть бути залучені українці в тих місцях.
Це може свідчити про екстратериторіальність українського громадянського суспільства, яке не втрачає свій потенціал не зважаючи на географічні зміни та активно включається в роботу на місцях а також в онлайн форматі, не забуваючи турбуватися про саму спільноту.
4. Розширення або зміна бенефіціарів.
Повномасштабна війна вплинула не лише на географію та діяльність організацій спільнот медіації та діалогу, але й на бенефіціарів проектів та ініціатив. Нові обставини, потреби та запити штовхали організації та індивідуальних експертів змінювати наявних бенефіціарів та враховувати нових.
В перші місяці війни, значне переміщення населення та втрата цілісності громад, із якими могли працювати організації громадянського суспільства, спричинили зсув фокусу роботи із громад та спільнот на окремих індивідів. Саме індивідуальна робота стала більш актуальною і, що важливо, більш стійкою.
Ми прив’язувалися до громади, а тепер більше до людини. Люди пересуваються. Громада сьогодні - дуже нестабільна річ, а люди - це фахівці.
Якщо немає сформульованого громадою запиту, то ми можемо працювати із окремими людьми, щоб наповнити їх ресурсом. Стало більше людей із приватними запитами і менше “активістів”, бо вони зараз зайняті.
Особливості роботи військових цивільних адміністрацій, а також надзвичайний ріст зайнятості ОМС особливо в перші місяці війни призвели до припинення численних проектів у цій сфері та зниження співпраці із місцевою владою. Тим не менш, дане спостереження більшою мірою стосується тих проектів, які перебували у процесі імплементації до 24 лютого. Окремі респонденти зауважували, що при зміні географічного фокусу роботи на захід України, вони намагаються активно взаємодіяти із місцевою владою, щоправда у інших форматах, де ОМС стають опосередкованими бенефіціарами роботи фахівців.
Респонденти опитування відзначали, що із зміною видів діяльності та опануванням нових географічних регіонів, відбулося розришення кола бенефіціарів. Найчастіше новими бенефіціарами ставали ВПО на заході України, мешканці деокупованих територій, люди з інвалідністю, військові, демобілізовані, звільнені з полону та родини полонених.
Цікавою новою категорією бенефіціарів стали «активні громадяни» - учасники численних нових низових ініціатив громадянського суспільства, які виникли після перших потрясінь війни та ті, у кого війна викликала кризу ідентичності і призвела до зростання зацікавленості суспільно-політичним життям.
Екзистенційні фокуси, на думку респондентів, також суттєво змістилися із рівня громади на рівень країни.
Наразі актуальна не згуртованість на рівні громад, а згуртованість на рівні країни.
Серед зовнішніх нових бенефіціарів виділяли міжнародні гуманітарні організації та організації, які працюють у сфері розбудови миру та мають великий запит на розуміння контексту суспільства, а також потребують специфічної експертизи.
5. Інтеграція MHPSS в конфліктологічну роботу.
Виклики повномасштабної війни призвели до зростання запиту на турботу про психічне здоров'я та психосоціальну підтримку (Mental health and psychosocial support - MHPSS). Інтеграція підходів MHPSS відбулася на різних рівнях роботи сфери медіації та фасилітації діалогу в Україні.
На думку респондентів дослідження, робота з травмою є найбільш затребуваним видом діяльності. Саме тому важливо застосовувати підходи MHPSS на всіх рівнях роботи, де відбувається безпосередня комунікація із людьми. Потреба у подібній роботі буде лише зростати і фахівцям варто до цього готуватися. Окрім роботи із травмою, психосоціальна підтримка також потрібна у питаннях ідентичності.
Діалог зараз не буде помічним. А ось допомагати людям відновитися, особливо тим, хто вигорає, дуже потрібно
Таке безпрецедентне навантаження на фахівців сфери діалогу та медіації призводить до їхнього вигорання, вторинної травми та емоційного виснаження. Тому більшість фахівців підкреслювали важливість турботи про спільноту та інтеграцію профілактичних MHPSS у регулярну роботу. Групові, та більшою мірою індивідуальні консультації, тренінги, супервізії та відновлювальні практики є ключовими для збереження життєздатності професіоналів.
Щодо потреб, то супервізійна підтримка зараз - це просто обов’язково. [Ця війна - це] відносно новий досвід. Потрібна терапевтична підтримка медіаторів. Нам треба турбуватися про спільноту.
Я можу починати допомагати іншим, коли я допоміг собі
Респонденти також згадували необхідність травмоінформованості та очікують розуміння від донорської спільноти. Велике навантаження на фахівців і бажання «усім допомогти» може мати важкі середньострокові наслідки, тому уже на цьому етапі варто приділяти більше уваги відновленню спільноти, здоровій комунікації та намагатися бути більш гнучким у роботі.
6. Диверсифікація джерел фінансування та зміна підходів до роботи із донорами
Дослідження також виявило, що деякі організації закликали донорську спільноту до більшої гнучкості та розуміння під час всього періоду війни, оскільки поступки та гнучкість перших місяців війни часто перетворювалися на вимоги до більш суворої звітності.
Частина респондентів відзначала, що у сфері з'явилися нові джерела фінансування, зокрема нові донори. Це викликає двоякі емоції, оскільки з одного боку з’являється більше можливостей підтримати важливі ініціативи, а з іншого, створюються додаткові фактори до зростання конкуренції, яка й так має місце. Також, багато респондентів висловлювали побоювання, що наплив нових коштів буде вигідним лише для більш відомих організацій, а також тих, хто знаходиться в столиці.
Було б добре, якби донори були більш доступними. Якщо буде простіша форма взаємодії із ними, то це і меншим організаціям дозволить скористатися донорською підтримкою. [Треба] спрощувати умови взаємодії із донорами.
Донорські кошти змінюють весь ландшафт. Наприклад, на Полтавщині майже нікого [із донорів] не було. Зараз в регіоні багато донорів і вже зараз відчувається конкуренція. Донори не можуть отримати кваліфікований персонал і це створює низку ризиків. Часто основний критерій роботи в міжнародній структурі – це знання англійської мови, що відсікає багато спеціалістів.
Більшого поширення стали набувати зовсім інші способи роботи, наприклад, збір пожертв. Проте здебільшого пожертви збиралися на гуманітарні потреби, а не на пряму статутну діяльність організацій і також були притаманними невеликій кількості респондентів.
Починаючи із перших днів війни, спостерігається значне зростання кількості волонтерської діяльності як на індивідуальному рівні, так і на рівні організацій. Безоплатна праця фахівців дозволяє швидко перекрити нагальні потреби цільових спільнот, не витрачаючи зайвий час на бюрократію та тривалі погодження. Однак це може мати негативні наслідки в середньостроковій перспективі, оскільки рано чи пізно буде необхідно залучати матеріальні ресурси, а ризик професійного вигорання значно зросте.
Багато речей, які ми робимо, є невидимі для донорів. Є багато речей, які можна покрити через “проектну діяльність”. Є багато ініціатив і діяльності, яка виявляється по ходу, і її треба підтримати. Така робота є цінна, але складно вимірювальна і на неї через це немає ресурсів.
Російське вторгнення в Україну суттєво вплинуло на фінансову стабільність організацій у сфері діалогу та медіації. Організації реагують на ці виклики по-різному, в тому числі відкладаючи реалізацію деяких проектів, шукаючи альтернативні джерела доходу та вивчаючи нові джерела фінансування. Зростання волонтерської діяльності є позитивним явищем, але ризик професійного вигорання викликає значне занепокоєння. Донорська спільнота повинна продовжувати проявляти гнучкість і розуміння, щоб забезпечити довгострокову стійкість організацій у сфері діалогу та медіації.
7. Організаційна спроможність стала вирішальним фактором здатності організації протистояти кризі
Війна в Україні, принесла значні виклики у сферу медіації та діалогу, впливаючи на здатність організацій реалізовувати свої проекти. Дослідницька команда з'ясувала, як організації адаптувалися до викликів і як організаційна спроможність стала вирішальним фактором у здатності організації протистояти кризі.
Результати дослідження виявили чітку тенденцію у сфері стійкості до викликів війни, яка полягає в тому, що організаційна спроможність стала вирішальним фактором у здатності організації протистояти кризі. Це означає, що організації, які мали сильну та дієздатну структуру до початку конфлікту, були краще підготовлені до реагування на нові виклики та адаптації своєї діяльності до мінливого середовища. Такі організації змогли скористатися змінами, що відбулися в секторі, і навіть збільшити свою діяльність.
Організації, які розташовані в Києві, мали кращі можливості для реагування на виклики. Ці організації мали кращий доступ до донорів і були більш обізнані зі специфікою взаємодії з ними. Як наслідок, вони змогли краще зорієнтуватися у змінах і відповідно адаптувати свої проекти.
В найскладнішій ситуації опинилися організації з слабкою організаційною спроможністю та локалізовані в регіонах, де вони працювали. Вони були змушені значно скоротити, заморозити або навіть припинити свою діяльність через брак ресурсів, спроможності та підтримки.
Для реагування на активний збройний конфлікт, організаціям необхідно визначити пріоритетом розбудову та підтримку своєї організаційної спроможності, щоб протистояти кризі та продовжувати реалізовувати свої проекти. Організаційна спроможність є ключовим фактором у протистоянні кризі та у можливості адаптуватися до мінливих обставин.


[1]“Professional Peacemakers in Ukraine: Mediators and Facilitators before and after 2014”, Kyiv-Mohyla Law and Politics Journal, vol. 3, 2017, pp. 117-136, http://kmlpj.ukma.edu.ua/article/view/120119/115078
[2] Standards of Dialogue: Definition and Principles, IPCG, (2018), https://drive.google.com/file/d/1JN3QRE8EXU5D1FvY3Go1H19ZvRNHNxAo/view
[3] Kyselova, "Understanding Dialogue: Survey-Based Study,"  p 22. https://md.ukma.edu.ua/wp-content/uploads/2018/11/Understanding-Dialogue-Report-2018-eng.pdf
[4] Mapping Civil Society p 16-17, https://md.ukma.edu.ua/wp-content/uploads/2019/10/ENG-Ukraine-Mapping-Civil-Society-Report-2019.pdf
[5] https://uncp.gov.ua/wp-content/uploads/2022/02/konczeptualni-zasady-polityky-rozbudovy-myru-v-ukrai%CC%88ni-ta-slovnyk-terminiv.pdf
[6] https://uncp.gov.ua/
[7] https://peacefulchange.org/wp-content/uploads/2022/05/Public_Statement_War_and_Dialogue_Ukraine_UKR.pdf
[8] https://zakon.rada.gov.ua/laws/show/1875-20#Text


